# -*- mode: mandoku-view; -*-
#+TITLE: 可傳集
#+DATE: 2015-08-25 00:17:48.318824
#+PROPERTY: ID KR4e0057
#+PROPERTY: BASEEDITION WYG    
#+PROPERTY: JUAN 提要
<pb:KR4e0057_WYG_000-1a>¶
欽定四庫全書　　　　集部六¶
　可傳集　　　　　　　　别集類五(明/)¶
　　提要¶
　　　　(臣/)等謹案可傳集一巻明袁華撰華有耕學¶
　　　　齋詩集已著録此本為至正癸卯楊維楨所¶
　　　　刪定華維楨弟子也前有維楨序稱吾銕門¶
　　　　稱能詩者南北凡百餘人求如張憲袁華者¶
　　　　不能十人其集名亦維楨所題盖推奬之甚¶
<pb:KR4e0057_WYG_000-1b>¶
　　　　至而維楨與李五舉論詩又稱梅一于酸鹽¶
　　　　一于鹹食鹽梅而味常得鹹酸之外若華之¶
　　　　作僅一于鹹酸而已其説自相剌謬今觀其¶
　　　　詩大都典雅有法一掃元季穠纎之習而開¶
　　　　明初春容之派維楨所論盖標舉司空圖説¶
　　　　以味外之味務為髙論耳其實一于酸鹹不¶
　　　　猶愈于洪熈宣徳以後所謂臺閣體者併無¶
　　　　酸鹹之可味乎未可遽以是薄華也華耕學¶
<pb:KR4e0057_WYG_000-2a>¶
　　　　齋稿巻帙較富世多行之此集明史蓺文志¶
　　　　亦不著録千頃堂書目雖著録而不載巻數¶
　　　　盖黄虞稷亦未見之今以其為楊維楨所手¶
　　　　定去取頗嚴故一取其備一取其精與全集¶
　　　　並著于録焉乾隆四十六年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
#+PROPERTY: JUAN 原序
<pb:KR4e0057_WYG_000-3a>¶
可傳集原序¶
老杜曰新詩句句盡堪傳作詩不可傳曽不愈轅下曲¶
雖千章萬什徒殄廢人楮筆耳君子曰不作無欠唐詩¶
人凡百廿有餘家其詩見於今可與杜老相傳者寧幾¶
人哉予徒張憲嘗以筆削唐百廿家請於予予於各集¶
選其可傳而無媿於君子議者什不能一二黄山谷甥¶
四人皆善詩龜父者為最龜父詩所積凡二千餘首黄¶
著為集其詩斤斤不百首谷因喜之以為句句可傳者¶
<pb:KR4e0057_WYG_000-3b>¶
在此吾鐵門稱能詩者南北凡百餘人求如張憲及呉¶
下袁華輩者不能十人華自二十嵗後三十年所積亦¶
無慮千有餘首而吾選之得如千首葢又倍於龜父矣¶
故命其集曰可傳好事者梓而行之求予序故予序之¶
如此至正廿二年嵗次癸卯春閏㑹稽楊維禎序¶
